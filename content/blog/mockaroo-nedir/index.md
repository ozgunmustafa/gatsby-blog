---
title: Mockaroo Nedir?
date: "2022-02-15T22:40:32.169Z"
description: Mockaroo ile gerçek veri tipleri ile çalışabilir, uygulamalarınızı test edebilmeniz için, istediğiniz formatta kolonlar veya anahtarlar oluşturabilirsiniz.
featuredImage: (./claymorphism-nedir.png)
---

![Mockaroo Nedir](./mockaroo-nedir.jpg)

## Mockaroo’yu Nerede Kullanabilirim?

Uygulamalarınızın arayüzünü oluştururken, uygulamanızın ihtiyaç duyduğu doğru veri türleriyle ve yeteri miktarda veriyle çalışmak önemlidir. Gerçek ve doğru veri türleriyle çalışmadan arayüz prototipi oluşturmak oldukça zordur. Yeteri miktarda ve tutarlı veriyi sisteminize manuel olarak girmek de zahmetli ve zaman alıcıdır.

## Neden Mockaroo?

Uygulamanızın backendi henüz hazır değilse ve uygulamanızın arayüzünü test etmek için bir veriye ihtiyaç duyuyorsanız, [Mockaroo](https://www.mockaroo.com/) bu noktada işinizi oldukça kolaylaştıracak bir araçtır. Kullanıcı arayüzünü oluşturacak verileri elle girmek zaman maliyeti oluşturur, iş gücü kaybettirir ve zahmetlidir. Yeteri kadar veri girmeden yapacağınız çalışmaların performans açısından size geri dönüşünün ne olacağını kestiremezsiniz. Ayrıca girdiğiniz verilerin uygulamanızın ihtiyaç duyduğu verilerle tutarlı olduğundan emin olamazsınız. Mockaroo ile oluşturacağınız veri, standart yapıdadır ve herkes tarafından kolayca anlaşılabilir. Ayrıca Bir frontend developer olarak SQL veya diğer veri tabanı yapılarına hakim olmayabilirsiniz. Bunlardan herhangi birini öğrenmek de zaman alıcıdır ancak mockaroo istediğiniz formatta veri çıktısı alabilmenize ve API oluşturmanıza imkan tanıyor.

Mockaroo gerçek veri tipleri ile çalışabilir, uygulamalarınızı test edebilmeniz için, istediğiniz formatta kolonlar veya anahtarlar oluşturabilirsiniz. Bu kolon veya anahtarlar için ayarladığınız formata uygun rastgele veriler oluşturma işlemini çok hızlı şekilde yapabiliyorsunuz. Ben bu aracı kullanmadan önce veriyi manuel olarak oluşturuyordum ve çok az veri ile çalışıyordum. Bu araç satırlar için ayarlayabileceğiniz değerler konusunda çok zengin. Hayvan isimlerinden, IBAN numaralarına kadar çeşitli seçenekler bulmanız mümkün. Bunun dışında uygulamanın ara yüzü de gayet kullanışlı ve pratik. Ben genelde JSON formatını kullanıyorum ancak XML, CSV, SQL ve Excel formatında veri seti çıktısı da alabilirsiniz. 1000 satıra kadar ücretsiz çıktı alabiliyorsunuz ancak daha fazla veriyle çalışmanız gerekiyorsa premium hesap edinmeniz gerekiyor.

**Mockaroo ile neler yapabilirsiniz?**

- Tarayıcıdan indirilen dosya sayısında günlük sınır yok
- 1000 satır veri limiti
- Günlük 200 API isteği
- 1x API istek süresi
